1|10.6.2020. 00:00:00|1|Odlazak u bioskop i pozorište čuva od depresije|Odlazak u pozorište, bioskop ili muzej može biti veoma korisno sredstvo za prevenciju depresije, utvrdili su naučnici sa University College London. Što je češće prisustvovanje ovakvim i sličnim kulturnim događajima, to je manji rizik za depresiju. U istraživanju naučnika je učestvovalo oko 2000 ispitanika starijih od 50 godina. Kod osoba koje idu u bioskop ili pozorište barem jednom mesečno, prosečno se beleži 48 odsto manje rizika za depresiju. Uočenu vezu je moguće objasniti posledicama jačanja društvenog angažmana i redukcijom društvene izolacije i usamljenosti, objavio je “British Journal of Psychiatry”. Uz to, prisustvovanje kulturnim događajima povezano je s pojačanim izlučivanjem neurotransmitera dopamina, poznatog po vezi s dobrim raspoloženjem.
2|10.6.2020. 00:00:00|1|Psihološka moć plesa|Ples je bio univerzalni aspekt ljudskog iskustva milenijumima i deo je naše kolektivne DNK. Naša tela i mozgovi su evoluirali da bi sad plesali u sinhronizovanom jedinstvu. Redovno plesanje izgleda da menja naš način razmišljanja i međusobne saradnje. U članku iz 2017. godine, “Plesačev mozak se razvija na jedinstven način,” Poikonen piše: „U plesu se osnovni elementi čovečanstva spajaju na prirodan način. Kombinuje se kreativni čin, fino podešeno kretanje i saradnja, baš kao i kod sviranja muzike. Pokret uključuje celo telo, kao u sportu. . . „ Studije o produkciji muzike i pokreta pokazuju kako, tokom saradnje, mozgovi dvoje ljudi postaju prilagođeni istoj frekvenciji. Sinhronizacija mozga omogućava nesmetanu saradnju i neophodna je za stvaranje harmonijske muzike i pokreta. Sposobnost da se prilagodi frekvenciji mozga druge osobe je od suštinske važnosti za funkciju bilo kog odnosa koji se zasniva na empatiji. Članak Petra Lovatta iz 2016. „Ovo je razlog zašto plešemo“ rezimira kako ljudski mozak usklađuje kretanje više od 600- mišića dok pleše. Lovatt kaže da motorni korteks koji se nalazi u zadnjem delu frontalnog režnja odgovara za planiranje i kontrolu voljnih pokreta. Ujedno sarađuje sa bazalnim ganglijama (skup struktura duboko u mozgu) kako bi pokreti bili dobro koordinisani. Mali mozak u zadnjem delu naše lobanje ima između ostalog i ulogu da integriše informacije iz naših čula, kako bi pokreti bili savršeno precizni, dok cerebellum unutar malog mozga vodi računa o vremenu i ritmu. Kako plesni pokret može poboljšati život ljudi? Mnoge studije se bave rehabilitacionim aspektima plesa, kod oštećenja funkcija malog mozga i veruje se da plesna terapija i pokret imaju ogroman potencijal za poboljšanje stanja takvih pacijenata. Nadalje, stres, bol, anksioznost vrlo često vode u depresivno stanje. Muzika, ples i drugi ekspresivni oblici terapije mogu biti od velike pomoći u umanjenju mentalne fluktuacije, predupredivši razvoj depresije. Pored ogromnog potencijala u rehabilitaciji, ples nam pomože da sebe i svoju okolinu doživimo na jedan poseban način.
3|10.6.2020. 00:00:00|1|Psihološke promene i menopauza|Mnoge žene doživljavaju menopauzu i srednje doba kao veoma stresno iskustvo. Kako reagujete na menopauzu, zavisi od mnogih stvari, npr. od toga da li ste u menopauzu ušli „prirodno“ ili je menopauza rezultat operacije ili hemoterapije, da li još uvek planirate decu, od toga kakvo je bilo vaše prethodno mentalno stanje, da li ste postigli stvari koje ste želeli postići u životu, kako doživljavate svoje telo i promene koje vam se dešavaju, da li ste zdravi. Ponekad je teško znati da li hormonske promene u menopauzi utiču na vaš život ili vaš život utiče na to kako doživljavate menopauzu. „Tokom ovih meseci bilo je trenutaka kada sam se odlično osećala. Mislila sam da mi život ima smisla. Deca vide da je majka mirna, muž je ljubazan i pažljiv i kuća deluje kao da zrači sopstvenom svetlošću. Mi smo primer sreće ostatku ulice, grada, zemlje. I onda, iznenada, bez ikakvog vidljivog razloga, ulazim pod tuš i briznem u plač. Plačem u kupatilu jer tako niko ne može da čuje moje jecaje i da mi postavi pitanje koje najviše mrzim: „Jesi dobro?“ (isečak iz knjige) Tokom menopauze javlja se emocionalna labilnost, poremećaj koncentracije, neodlučnost, zaboravnost, promene raspoloženja, razdražljivost, agresivnost, osećaj usamljenosti, povlačenje u sebe, strah, teskoba i depresija. Nemaju sve žene, sve simptome i istog intenziteta, neke ih imaju u znatno blažem obliku i traju znatno kraće. Promena nije samo rezultat nedostatka hormona, na nju utiču i mnogi drugi faktori kao što su svakodnevni stresovi, različita očekivanja, odlazak dece od kuće tzv. „sindrom praznog gnezda“ , uočljive posledice starenja, blizina penzije, poremećaji rada štitne žlezde, nuspojave pojedinih lekova i stres na koji se žene nisu prilagodile. Svi ovi faktori mogu ponekad biti uzrokom potištenosti i drugim promenama raspoloženja, koje stvaraju „domino efekat“. Žene koje su i pre bile sklone depresivnom ponašanju mogu tokom menopauze oboleti od prave depresije koja se manifestuje hroničnim umorom, gubitkom interesa za uobičajene sadržaje i životne aktivnosti. Žene koje su spremne da see prilagode i počnu drugačije živeti, opisaće period menopauze kao razdoblje u kojem su ostvarile bolji kvalitet života, produbile, unapredile ili poboljšale svoje odnose s ljudima iz porodice i okoline. Menopauza je jedan prirodan proces koji se ne može izbeći, ali se teškoće mogu uspešno ukloniti tako što ćemo raditi na poboljšanju zdravstvenog stanja i kvaliteta života. 
4|10.6.2020. 00:00:00|1|5 načina da sačuvate svoje srce|Možete sprečiti pojavu bolesti srca vodeći zdrav način života. U daljem tekstu je predstavljeno pet strategija za zaštitu srca. Srčane bolesti možda jesu osnovni uzrok smrtnosti, ali to ne znači da morate da ih prihvatite kao svoju sudbinu. Iako niste u mogućnosti da promenite neke faktore rizika — kao što je porodična istorija bolesti, pol ili starost — postoje i neki ključni koraci u prevenciji oboljenja srca koje možete da načinite. Možete da izbegnete probleme sa srcem u budućnosti tako što ćete danas usvojiti zdrav način života. Evo pet saveta za sprečavanje oboljenja srca od kojih možete da počnete. Posledice pušenja Nemojte pušiti, niti koristiti duvan Pušenje ili upotreba duvana je jedan od najznačajnijih faktora rizika za razvoj srčanih bolesti. Hemijske supstance koje se nalaze u duvanu mogu da oštete srce i krvne sudove, što dovodi do sužavanja arterija (ateroskleroza). Ateroskleroza može, u krajnjoj liniji, da dovede do srčanog udara. Kada je u pitanju prevencija srčanih oboljenja, nijedna količina pušenja nije bezbedna. Duvan bez dima i cigarete sa niskim koncentracijama katrana i nikotina takođe predstavljaju rizik, kao i izloženost duvanskom dimu. Osim toga, nikotin iz duvanskog dima otežava rad srca tako što sužava krvne sudove, ubrzava otkucaje srca i povećava krvni pritisak. Ugljen-monoksid iz duvanskog dima zamenjuje deo kiseonika iz krvi. To povećava krvni pritisak zato što prisiljava srce da radi više kako bi snabdelo organizam sa dovoljnom količinom kiseonika. Čak i takozvano “pušenje u društvu” — pušenje samo kada ste u kafiću ili restoranu sa prijateljima — predstavlja opasnost i povećava rizik od oboljenja srca. Dobra vest je, međutim, ta što kada prestanete da pušite, rizik od srčanih oboljenja drastično opada u roku od godinu dana. I nije važno koliko dugo i koliko puno ste pušili, počećete da dobijate nagrade čim prestanete. Vežbanje je zdravo Vežbajte 30 minuta tokom većine dana u nedelji Redovne dnevne vežbe mogu da smanje rizik od bolesti srca sa fatalnim ishodom. Kada kombinujete fizičku aktivnost sa drugim merama promene načina života, kao što je održavanje zdrave telesne težine, isplati se još više. Fizička aktivnost pomaže u kontroli telesne težine i smanjuje verovatnoću razvoja drugih stanja koja mogu da opterete rad srca, kao što je visoki krvni pritisak, visok holesterol i dijabetes. Ona smanjuje i stres, koji može biti važan činilac kod srčanih bolesti.
5|10.6.2020. 00:00:00|1|Ganoderma lucidum - riznica lekovitih sastojaka|Organizam savremenog čoveka svakodnevno je izložen uticaju stresnih faktora koji postepeno narušavaju njegovu ravnotežu i vremenom dovode do različitih zdravstvenih problema, manje ili više opasnih po život. Visoko razvijene zemlje i njihovo stanovništvo su naročito podložni uticaju stresnih faktora, ali se u takvim uslovima srazmerno više pažnje posvećuje prevenciji oboljenja izazvanih njihovim štetnim dejstvom. Ganoderma lucidum u istočnjačkoj medicini Stari Kinezi i Japanci od davnina poznaju jedinstven lek iz prirode - gljivu do koje nisu lako dolazili. Nazivali su je još i gljivom besmrtnosti, nebeskom biljkom, gljivom sreće, a botaničko ime joj je Ganoderma lucidum. Naime, sama gljiva, boreći se sa štetnim agensima, izlučuje veliki broj supstanci koje putem spora dospevaju u njenu neposrednu okolinu. Najvažnije od njih su triterpeni i polisaharidni β-glukani. Brojne studije sprovedene tokom poslednjih deset godina dokazale su antitumorsku, hepatoprotektivnu, antihipertenzivnu, antihistaminsku i antivirusnu aktivnost ovih jedinjenja. Ganoderma Lucidum - gljiva reishi Immuno G+ - prateći japansku tehnologiju Danas u svetu postoji mnogo preparata dobijenih iz gljive Ganoderma lucidum kojima se pripisuju farmakološka svojstva, ali proizvođač, Natura Pharma iz Slovenije, je nosilac licence za proizvodnju preparata 
6|10.6.2020. 00:00:00|1|Kardiovaskularne bolesti i holesterol|Kardiovaskularne bolesti su jedne od vodećih uzročnika smrtnosti širom sveta. U Evropi 47% svih smrtnih slučajeva izazvano je upravo kardiovaskularnim bolestima (KVB), a samo u Srbiji kao posledica ovih poremećaja godišnje premine više od 50.000 ljudi. Postoje faktori rizika na koje se ne može uticati (kao što su pol, starost, nasleđe) ali i oni na koje pojedinac može delovati (fizička neaktivnost, pušenje, visok krvni pritisak, gojaznost, visok LDL-holesterol, nizak HDL-holesterol) Holesterol može izazvati zakrečenje krvnih sudova, te je od ključne važnosti dostići normalne vrednosti holesterola u krvi. To se ostvaruje delovanjem na holesterol koji se sintetiše u jetri, kao i na holesterol koji se unosi iz hrane. Za problem regulacije holesterola postoji rešenje, i to prirodno! Zakrečenje krvnog suda holesterolom Glukani iz ovsa i njihovo dejstvo na zdravlje Glukani iz ovsa (crne zobi) imaju niz pozitivnih efekata na zdravlje. Američka agencija za hranu i lekove (FDA) izdala je još 1997. godine zdravstvenu izjavu da primena glukana iz ovsa smanjuje nivo holesterola u krvi, a ujedno i rizik od srčanih oboljenja. Slično tome, zdravstvena inicijativa Ujedinjenog Kraljevstva (JHCI) je 2004. godine potvrdila da glukani iz ovsa snižavaju holesterol. ovas - glukani iz ovsa Evropska agencija za bezbednost hrane (EFSA) potvrdila je da primena glukana iz ovsa: U dozi od 3 g dnevno redukuje nivo holesterola u krvi i smanjuje rizik od KVB Snižava nivo šećera u krvi nakon obroka i povećava osetljivost ćelija na insulin Poboljšava funkciju creva uz povećano fekalno pražnjenje Može povećati osećaj sitosti, te utiče i na smanjenje telesne mase